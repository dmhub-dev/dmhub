---
title: Wat doet een uitvaartverzorger
links:
  - title: Lees ook de volgende onderwerpen
    slug: /
  - title: Informatie over uitvaarten
    slug: /
  - title: Een komend overlijden
    slug: /
  - title: Wat doet een uitvaartverzorger
    slug: /
  - title: Een uitvaart regelen
    slug: /
---

Wanneer u te maken krijgt met een overlijden in uw omgeving, kunt u via myFunus contact opnemen met een uitvaartverzorger die aan uw behoeftes voldoet. Hieronder geven wij aan wat een uitvaartverzorger voor u in geval van overlijden kan betekenen.

Als u een dierbare verliest, breekt voor u als nabestaande een zware periode aan. U heeft niet alleen een zwaar verlies te verwerken, maar moet ook allerlei zaken regelen. Denk daarbij aan de uitvaart zelf, maar ook aan de uitvaartceremonie en eventuele rouwberichtgeving. Daarnaast moet u kiezen wat er met het lichaam van uw dierbare moet gebeuren. Een uitvaartverzorger kan u daarbij ondersteuning bieden. Maar wat doet een uitvaartverzorger precies?

**De rol van de uitvaartverzorger**  
De werkzaamheden van een uitvaartverzorger zijn zeer divers. In grote lijnen biedt de uitvaartverzorger of begrafenisondernemer ondersteuning aan nabestaanden. Hij of zij zorgt voor een juiste organisatie van de uitvaart en alles wat daaromheen geregeld moet worden. Ook geven uitvaartverzorgers adviezen aan nabestaanden over alle praktische zaken die bij het overlijden van een dierbare komen kijken. Kortom, u wordt als nabestaande in alles bijgestaan door de uitvaartverzorger. Zowel voor, tijdens als na de uitvaartceremonie.

**Bezig zijn met rouwverwerking**  
Doordat de uitvaartverzorger u als nabestaande begeleidt bij het maken van moeilijke keuzes, kunt u bezig zijn met rouwverwerking. Voorbeelden van keuzes die de uitvaartverzorger u voorlegt, zijn de uitvaartwensen en de kosten die daarbij komen kijken. Als de overledene zijn of haar wensen niet heeft laten vastleggen, moet u bijvoorbeeld beslissen wat de opbaarlocatie moet zijn. Ook moet er vaak snel door jou als nabestaande beslist worden of u dierbare begraven of gecremeerd moet worden. Zoals de uitvaartverzorger u zal vertellen, hebben andere zaken zoals de rouwkaart, de condoleance en eventuele rouwadvertentie minder haast.
