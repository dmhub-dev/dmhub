---
title: Algemene Voorwaarden
links:
  - title: Cookie Statement
    slug: "/info/cookies"
  - title: Privacy
    slug: "/info/privacy"
---

Als u de website www.myfunus.com bezoekt, uw gegevens deelt met een uitvaartverzorger of andere partner (hierna te noemen Partner) dan gelden onze Algemene Voorwaarden (hierna te noemen Voorwaarden).

Deze Voorwaarden hebben betrekking op het gebruik van onze Website. Deze Voorwaarden kunnen van tijd tot tijd worden aangepast. Als u onze (mobiele) website bezoekt, pagina’s op onze website bekijkt, gebruik maakt van onze website, contact opneemt met een Partner verklaart u dat u deze Voorwaarden (inclusief ons Privacy- en Cookie statement) heeft gelezen, begrepen en hiermee akkoord gaat. Onze Partners kunnen naast deze Voorwaarden tevens hun eigen algemene voorwaarden toepassen op de diensten en producten die zij u (gaan) leveren.

## Artikel 1. Definities
1.1 Algemene Voorwaarden: Onderhavige Algemene Voorwaarden.

1.2 myFunus: een onderdeel van M4M Beheer BV, gevestigd te Apeldoorn en ingeschreven bij de Kamer van Koophandel onder registratienummer 58020365, handelend onder de naam myFunus.

1.3 Website/Platform: de website van myFunus, te raadplegen via www.myfunus.com en alle bijbehorende subdomeinen.

1.4 Partners: alle uitvaartverzorgers die hun producten en diensten via de Website promoten. Dit zijn natuurlijke of rechtspersonen handelend in de uitoefening van hun (gereglementeerd) beroep of bedrijf, die zich door middel van de Website beschikbaar stellen voor het verrichten van diensten binnen de uitvaartbranche. Naast uitvaartverzorgers kunnen dit ook bedrijven zijn die een andere verwantschap hebben met de uitvaartbranche en aanvullende producten en diensten aanbieden.

1.5 Aanbieders: uitvaartverzorgers die op de Website weergegeven worden, waarmee myFunus (nog) geen commerciële relatie heeft.

1.6 Dienst: De dienstverlening die door myFunus wordt aangeboden door middel van de Website, bestaande onder meer uit het aanbieden van een platform waarop Partners hun werkzaamheden kunnen aanbieden waarop Gebruikers kunnen reageren of waarbij Gebruikers en Partners met elkaar in contact kunnen komen.

1.7 Gebruiker(s): De bezoeker(s) en gebruiker(s) van de Website.

1.8 Gebruikersvoorwaarden: De Algemene Voorwaarden die gelden voor de Gebruikers van de Website die kunnen reageren op het aanbod en het Profiel van de Zorgspecialist.

1.9 Overeenkomst: Iedere afspraak of Overeenkomst tussen myFunus en Partners, van welke Overeenkomst de Algemene Voorwaarden integraal onderdeel uitmaken.

1.10 Profiel(en): De door myFunus voor of door Partners zelf geplaatste uiting van werkzaamheden en het aanbod van Partners op de Website.

## Artikel 2. Toepasselijkheid
2.1 Via onze Website bieden wij een online platform aan waar Partners hun producten en diensten kunnen aanbieden.

2.2 Onze website biedt Gebruikers de mogelijkheid om de producten en diensten van verschillende Partners met elkaar te vergelijken, met onze partners in contact te komen en eventueel naar hun website te gaan. Daarnaast kunnen Gebruikers ook gebruikmaken van aanvullende producten en diensten van externe Partners.

2.3 Op onze Website tonen wij zowel Partners die een overeenkomst met ons hebben als Partners die bij ons bekend zijn en met wie wij geen commerciële relatie hebben. Dat doen wij om u in de gelegenheid te stellen een zo volledig mogelijke en objectieve vergelijking te maken tussen de verschillende aanbieders van uitvaarten. Diensten en producten van aanbieders met wie wij geen commerciële relatie hebben, kunt u niet direct bij ons aanvragen.

2.4 Als u via onze Website een contactverzoek doet, sturen wij uw gegevens door naar de betreffende partner, altijd alleen na toestemming. De Partner zal dan zo spoedig mogelijk contact met u opnemen.

2.5 myFunus verkoopt zelf geen producten en diensten via onze Website, maar fungeert uitsluitend als tussenpersoon tussen u en onze Partners. Wij wijzen u erop dat onze partners hun eigen algemene voorwaarden kunnen toepassen op de diensten en producten die zij u leveren.

2.6 De informatie die wij u op onze Website geven over de producten en diensten van onze Partners is gebaseerd op de informatie die onze Partners ons verschaffen. De Partners die hun Producten en Diensten op onze Website aanbieden, zijn zelf verantwoordelijk dat de informatie over hun diensten, producten, voorwaarden en tarieven, juist, volledig en up-to-date is.

2.7 De informatie die wij u op onze Website weergeven over aanbieders met wie wij (nog) geen commerciële relatie hebben, baseren wij op openbare bronnen en de website van deze aanbieder. Wij spannen ons in om die informatie up-to-date te houden, maar kunnen hieromtrent geen garanties geven.

2.8 Onze website is geen aanbeveling of goedkeuring van de kwaliteit, het serviceniveau, de classificatie of het aantal sterren van onze Partners, noch van de diensten of producten die zij via onze Website aanbieden.

## Artikel 3. Prijzen en vergelijkingen vermeld op onze website
3.1 Met onze Website bieden wij u transparantie en de mogelijkheid om tarieven en dienstverlening van onze Partners te vergelijken. Wij staan ervoor in dat de vergelijking zoals die op onze website wordt getoond op een eerlijke manier tot stand komt en is gebaseerd op objectieve criteria.

3.2 Wij willen dat u de Producten en Diensten van uw keuze ontvangt tegen de laagst mogelijke prijs en tegen de best mogelijke voorwaarden. Daarom hebben wij met onze Partners afgesproken dat de tarieven en voorwaarden waaronder zij hun diensten en producten op onze website aanbieden altijd hun best beschikbare tarieven en voorwaarden zijn.

3.3 Wij voegen geen toeslagen toe aan de prijs die onze partners u berekenen. Alle prijzen worden getoond inclusief btw/omzetbelasting en andere belastingen en toeslagen. Is dit in een bepaald geval anders, dan zullen we dat duidelijk vermelden op onze website. Duidelijke vergissingen en (druk)fouten zijn niet bindend.

3.4 Wij bieden op onze Website verschillende manieren om Partners te sorteren, bijvoorbeeld op basis van de laagste prijs eerst, beoordelingen, etc. Gebruikers kunnen dus zelf bepalen hoe de zoekresultaten op onze Website worden gepresenteerd. Onze standaardsortering komt tot stand via een complex en steeds veranderend en ontwikkelend sorteringssysteem (algoritme) en is gebaseerd op meerdere criteria, om Gebruikers en Partners op een optimale manier met elkaar te koppelen.

## Artikel 4. Privacy en cookies
4.1 Wij respecteren de privacy van al onze Gebruikers en Partners.

4.2 Indien Gebruiker in contact treedt met een Partner, kan deze zijn/haar persoonsgegevens aan die Partner verstrekken en derhalve niet aan myFunus. myFunus heeft geen invloed op hoe Partners met de persoonsgegevens van Gebruikers omgaan en welke gegevens Gebruikers zullen verstrekken aan Partners. myFunus is niet verantwoordelijk voor de verwerking van persoonsgegevens door Partners.

4.3 Op de Website bevinden zich links naar webpagina’s van Partners en Aanbieders. Deze derden gaan op hun eigen wijze om met persoonsgegevens. myFunus is niet aansprakelijk voor het privacybeleid van deze derden.

4.4 Voor meer informatie over hoe wij omgaan met uw gegevens verwijzen wij u naar ons privacy- en cookie statement.

## Artikel 5. Beveiliging
5.1 myFunus spant zich naar alle redelijkheid in haar systemen te beveiligen tegen verlies en/of enige vorm van onrechtmatig gebruik.

5.2 myFunus legt hiervoor passende technische en organisatorische maatregelen ten uitvoer, waarbij onder meer rekening wordt gehouden met de stand van de techniek.

## Artikel 6. Reviews
6.1 Partners kunnen u een e-mail toezenden om (uw ervaring als klant met) de betreffende Partner en de door ons aan u geleverde Diensten te beoordelen.

6.2 De door u ingevulde beoordeling kunnen wij uploaden naar de informatiepagina van de betreffende Partner op onze Website, met als doel (toekomstige) Gebruikers te informeren over uw mening over de service en kwaliteit van de Partner.

6.3 Om recente beoordelingen aan te bieden en te behouden, kunnen beoordelingen alleen binnen een beperkte periode na het plaatsvinden van de uitvaart worden ingediend.

6.4 myFunus behoudt zich het recht voor om recensies aan te passen, te weigeren of te verwijderen als wij daar aanleiding toe zien.

## Artikel 7. Disclaimer
7.1 myFunus doet zijn uiterste best om ervoor te zorgen dat de informatie op onze Website (inclusief informatie van Partners, alle productinformatie die er te vinden is, de beoordelingen en uitkomsten van vergelijkingen) geen fouten bevat. Helaas kunnen wij, en onze Partners, dit niet garanderen.

7.2 Beslissingen die Gebruikers nemen op basis van informatie op onze Website zijn voor uw eigen rekening en risico.

7.3 myFunus heeft maatregelen getroffen om ervoor te zorgen dat onze systemen beveiligd zijn, worden gecontroleerd op mogelijke zwakheden en dat onze Website en de daarop geboden functies steeds beschikbaar zijn en goed functioneren. Toch kan het voorkomen dat er een probleem is met de beveiliging van onze systemen, of dat onze website (tijdelijk) niet of niet goed functioneert, bijvoorbeeld door een storing, defect of onderhoud.

7.4 Komt u ergens een fout tegen, dan stellen wij het op prijs als u ons daarvan op de hoogte stelt via support@myfunus.com.

## Artikel 8. Intellectuele eigendomsrechten
8.1 Alle rechten met betrekking tot onze Website (inclusief de domeinnaam www.myfunus.com) berusten bij myFunus of haar licentiegevers. U verkrijgt uitsluitend een persoonlijk, niet-exclusief, niet-overdraagbaar en herroepbaar recht om onze Website te gebruiken, in overeenstemming met deze Voorwaarden.

8.2 Het is u niet toegestaan om (delen van) de Website op te slaan, te bewerken, te reproduceren, openbaar te maken of anderszins te gebruiken zonder voorafgaande schriftelijke toestemming van myFunus.

## Artikel 9. Toepasselijk recht en geschillen
9.1 Op deze Voorwaarden is Nederlands recht van toepassing.

9.2 Op onze overeenkomst en op deze algemene voorwaarden is Nederlands recht van toepassing, tenzij uit de wet anders voortvloeit. 
9.3 We raden u aan om klachten eerst bij ons kenbaar te maken door contact op te nemen met ons op te nemen. Klachten die we niet in onderling overleg kunnen oplossen kunt u voorleggen aan de bevoegde rechter in Nederland. 

### Artikel 10. Wijzigingen Voorwaarden
10.1 myFunus behoudt zich het recht voor deze Voorwaarden te wijzigen of aan te vullen. 
10.2 myFunus zal er voor zorgen dat de meest actuele versie op de Website staat vermeld. De versie welke ten tijde van het sluiten van de Overeenkomst is

### Artikel 11 Slot bepalingen
11.1 Op deze Voorwaarden en de Overeenkomst is Nederlands recht van toepassing.
11.2 Verandering in management of rechtsvorm hebben geen invloed op deze Voorwaarden en de Overeenkomst.
11.3 Voor zover door de regels van dwingend recht niet anders wordt voorgeschreven, zullen alle geschillen die mochten ontstaan naar aanleiding van de Overeenkomst worden voorgelegd aan de bevoegde Nederlandse rechter te Apeldoorn.
11.4 Partiële nietigheid: Indien een bepaling uit de Overeenkomst en/of de Algemene Voorwaarden nietig blijkt te zijn, tast dit niet de geldigheid van de gehele Overeenkomst/Algemene Voorwaarden aan. Partijen zullen ter vervanging (een) nieuwe bepaling(en) vaststellen, waarmee zoveel als rechtens mogelijk is aan de bedoeling van de oorspronkelijke Overeenkomst en/of Algemene Voorwaarden gestalte wordt gegeven.
11.5 Onder “schriftelijk” wordt in deze Algemene Voorwaarden ook communicatie per e-mail en fax verstaan, mits de identiteit van de afzender en de integriteit van de e-mail voldoende vaststaat.

### Artikel 12. Contact
12.1 Mocht u na het lezen van deze Algemene Voorwaarden vragen, klachten of opmerkingen hebben, neem dan gerust schriftelijk of per e-mail contact met ons op:
myFunus
Rumbastraat 89
7323 RL  Apeldoorn
privacy@myfunus.com 

12.2 myFunus behoudt zich het recht voor om wijzigingen aan te brengen in het privacy statement. 12.3 Wijzigingen worden op deze Website gepubliceerd of via de e-mail aan u bekend gemaakt. Wij raden u daarom aan om deze Website regelmatig te bekijken.
