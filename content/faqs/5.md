---
title: Wat doet een uitvaartverzorger?
type: consumer
---

Als u een dierbare verliest, breekt voor u als nabestaande een zware periode aan. U hebt niet alleen een zwaar verlies te verwerken, maar u moet ook allerlei zaken regelen. Denk daarbij aan de uitvaart zelf, maar ook aan de uitvaartceremonie en eventuele rouwberichtgeving. Daarnaast moet u kiezen wat er met het lichaam van uw dierbare moet gebeuren. Een uitvaartverzorger via myFunus kan u daarbij ondersteuning bieden. Maar wat doet een uitvaartverzorger precies?

De werkzaamheden van een uitvaartverzorger zijn zeer divers. In grote lijnen biedt de uitvaartverzorger of begrafenisondernemer ondersteuning aan nabestaanden. Hij of zij zorgt voor een juiste organisatie van de uitvaart en alles wat daaromheen geregeld moet worden. Ook geven uitvaartverzorgers adviezen aan nabestaanden over alle praktische

zaken die bij het overlijden van een dierbare komen kijken. Kortom, u wordt als nabestaande in alles bijgestaan door de uitvaartverzorger. Zowel voor, tijdens als na de uitvaartceremonie.

Doordat de uitvaartverzorger u als nabestaande begeleidt bij het maken van moeilijke keuzes, kunt u bezig zijn met rouwverwerking. Voorbeelden van keuzes die de uitvaartverzorger t voorlegt, zijn de uitvaartwensen en de kosten die daarbij komen kijken. Als de overledene zijn of haar wensen niet heeft laten vastleggen, moet u bijvoorbeeld beslissen wat de opbaarlocatie moet zijn. Ook moet er vaak snel door u als nabestaande beslist worden of u dierbare begraven of gecremeerd moet worden. Zoals de uitvaartverzorger u zal vertellen, hebben andere zaken zoals de rouwkaart, de condoleance en eventuele rouwadvertentie minder haast.
